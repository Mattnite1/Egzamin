RAID (Redundant Array of Independent Disks) - sposób wykorzystania w systemie komputerowym dwóch lub większej liczby dysków twardych, w którym dyski te współpracują pomiędzy sobą. 

1. Rozwiązania typu RAID używane są w następujących celach:
    
    - zwiększenie niezawodności (odporność na awarie).
    - zwiększenie wydajności transmisji danych.
    - powiększenie przestrzeni dostępnej jako jedna całość.


2. Rodzaje RAID:
    - RAID 0
    - RAID 1
    - RAID 2
    - RAID 3
    - RAID 4
    - RAID 5
    - RAID 6
    - RAID 0+1
    - RAID 1+0


3. RAID 0 

    Polega na połączeniu ze sobą dwóch lub więcej dysków fizycznych tak, aby były widziane jako jeden dysk logiczny. 
    Powstała w ten sposób przestrzeń ma rozmiar taki jak N x rozmiar najmniejszego z dysków, gdzie „N” oznacza liczbę dysków. 
    Dane są przeplecione pomiędzy dyskami. Dzięki temu uzyskuje się znaczne przyspieszenie operacji zapisu i odczytu

    Korzyści:
        - przestrzeń wszystkich dysków jest widziana jako całość.
        - przyspieszenie zapisu i odczytu w porównaniu do pojedynczego dysku.
    
    Wady:
        - brak odporności na awarię dysków.
        - zwiększenie awaryjności – awaria pojedynczego dysku powoduje utratę wolumenu, a szansa na awarię jednego z N dysków rośnie wraz z N.


4. RAID 1

    Polega na replikacji pracy dwóch lub więcej dysków fizycznych. Powstała przestrzeń ma rozmiar najmniejszego nośnika.

    Korzyści:
        - odporność na awarię N – 1 dysków przy N-dyskowej macierzy.
        - możliwe zwiększenie szybkości odczytu.
        - możliwe zmniejszenie czasu dostępu.

    Wady:
        - możliwa zmniejszona szybkość zapisu.
        - utrata pojemności (całkowita pojemność jest taka jak pojemność najmniejszego dysku).


5. RAID 2 

    Dane na dyskach są paskowane. Zapis następuje po 1 bicie na pasek, czyli każdy kolejny bit znajduje się na innym dysku.
    Rotacja talerzy wszystkich dysków macierzy musi być synchronizowana. Połączone dyski zachowują się jak jeden duży dysk. 
    Dostępna pojemność to suma pojemności dysków przechowujących dane.

    Korzyści:
        - każdy dowolny dysk (zarówno z danymi, jak i z kodem Hamminga) może w razie uszkodzenia zostać odbudowany przez pozostałe dyski.
    
    Wady:
        - konieczność dokładnej synchronizacji wszystkich dysków zawierających kod Hamminga (w przeciwnym wypadku dezorganizacja i całkowita nieprzydatność tych dysków);
        - długotrwałe generowanie kodu Hamminga przekładające się na wolną pracę całego systemu.


6. RAID 3

    Dane składowane są na N-1 dyskach. Zapis następuje podobnie jak w RAID 2, lecz w tym przypadku po 1 bajcie na każdym kolejnym dysku.
    Rotacja talerzy wszystkich dysków macierzy była zsynchronizowana. Ostatni dysk dedykowany jest do przechowywania sum kontrolnych.

    Korzyści:
        - odporność na awarię 1 dysku;
        - zwiększona szybkość odczytu.

    Wady:
        - zmniejszona szybkość zapisu z powodu konieczności obliczenia sum kontrolnych (eliminowana poprzez zastosowanie sprzętowych kontrolerów RAID
          w przypadku awarii dysku dostęp do danych jest spowolniony z powodu obliczeń sum kontrolnych.
        - odbudowa macierzy po wymianie dysku jest operacją kosztowną obliczeniowo i powoduje spowolnienie operacji odczytu i zapisu.
        - pojedynczy wydzielony dysk na sumy kontrolne zazwyczaj jest „wąskim gardłem” w wydajności całej macierzy.


7. RAID 4

    RAID 4 jest bardzo zbliżony do RAID 3 z tą różnicą, że dane są dzielone na bloki o wielkości np. 16, 32, 64 lub 128 kB. 
    Takie bloki zapisywane są na dyskach podobnie do rozwiązania RAID 0. 
    Dla każdego rzędu zapisywanych danych blok parzystości zapisywany jest na dedykowanym dysku parzystości.

    Przy uszkodzeniu dysku dane mogą być odtworzone przez odpowiednie operacje matematyczne. 
    Parametry RAID 4 są bardzo dobre dla sekwencyjnego zapisu i odczytu danych (operacje na bardzo dużych plikach).


8. RAID 5

    Poziom piąty pracuje bardzo podobnie do poziomu czwartego z tą różnicą, iż bity parzystości nie są zapisywane na specjalnie do tego przeznaczonym dysku, 
    lecz są rozpraszane po całej strukturze macierzy. Macierz składa się z 3 lub więcej dysków. Przy macierzy liczącej N dysków jej pojemność wynosi N – 1 dysków.

    Korzyści:
        - odporność na awarię jednego dysku;
        - zwiększona szybkość odczytu – porównywalna do macierzy RAID 0 złożonej z N-1 dysków.

    Wady:
        - zmniejszona szybkość zapisu z powodu konieczności obliczania sum kontrolnych (eliminowana poprzez zastosowanie sprzętowego kontrolera RAID 5).
          w przypadku awarii dysku dostęp do danych jest spowolniony z powodu obliczeń danych na podstawie pozostałych danych i sum kontrolnych.
        - odbudowa macierzy po wymianie dysku jest operacją kosztowną zarówno w sensie obliczeniowym, 
        - jak i I/O, co powoduje spowolnienie operacji odczytu i zapisu. Wraz ze wzrostem pojemności pojedynczego dysku staje się to coraz większym problemem, 
          gdyż rosnący czas odbudowy grupy RAID zwiększa ryzyko utraty danych w wyniku awarii kolejnego dysku w tym czasie.


9. RAID 6 

    Macierz z podwójną parzystością, realizowana np. jako 5+2, albo 13+2. 
    Kosztowniejsza w implementacji niż RAID 5, ale dająca większą niezawodność. 
    Awaria dwóch dowolnych dysków w tym samym czasie nie powoduje utraty danych.

    Korzyści:
        - odporność na awarię maksimum 2 dysków;
        - szybkość pracy większa niż szybkość pojedynczego dysku.


10. RAID 0+1

    Macierz taka ma zarówno zalety macierzy RAID 0 – szybkość w operacjach zapisu i odczytu – jak i macierzy RAID 1 – zabezpieczenie danych w przypadku awarii pojedynczego dysku. 
    Pojedyncza awaria dysku powoduje, że całość staje się w praktyce RAID 0. 
    Potrzebne są minimum 4 dyski o tej samej pojemności.

    Korzyści:
        - szybkość macierzy RAID 0;
        - zyskuje się dużą dowolność w kwestii wielkości dysków fizycznych składających się na dyski logiczne.
        - znacznie prostsza w implementacji niż RAID 3, 5 i 6.

    Wady:
        - tworzona jest lustrzana kopia dysku logicznego – jeżeli awarii ulega jeden dysk fizyczny, cały dysk logiczny, który współtworzył zostaje wyłączony.
        - większy koszt przechowywania danych niż w przypadku RAID 0, 2, 3, 4, 5, 6.


11. RAID 1+0

    Macierz realizowana jako RAID 0, którego elementami są macierze RAID 1.  
    W porównaniu do swojego poprzednika (RAID 0+1) realizuje tę samą koncepcję połączenia zalet RAID 0 (szybkość) i RAID 1 (bezpieczeństwo), lecz w odmienny sposób.

    Korzyści:
        - szybkość macierzy RAID 0.
        - klonowanie następuje na poziomie poszczególnych dysków fizycznych, a nie logicznych. Awaria jednego dysku powoduje wyłączenie jedynie tego dysku, a nie całego dysku logicznego, jak to się dzieje w RAID 0+1.
        - w szczególnym przypadku przetrwa awarię N – 1 dysków (N – liczba dysków fizycznych mirrorów) z każdego mirrora składającego się na RAID 0.
        - znacznie prostsza w implementacji niż RAID 3, 5 i 6.

    Wady:
        - RAID 1 powinien łączyć dyski o tej samej wielkości a najlepiej i szybkości zapisu. W przeciwnym wypadku uzyskuje się mirror o pojemności najmniejszego dysku i szybkości zapisu najwolniejszego. Znacząco potrafi to zwiększyć koszty w porównaniu do RAID 0+1.
        - większy koszt przechowywania danych niż w przypadku RAID 0, 2, 3, 4, 5, 6. Współczynnik nadmiarowości wynosi tu 100% (potrzebne są 2 GB przestrzeni dyskowej na zapisanie 1 GB danych).


12. Niestandardowe poziomy RAID

    - RAID 5E, 5EE
    - RAID 6E, 6EE (RAID 6 z rozproszonym dyskiem hot spare)